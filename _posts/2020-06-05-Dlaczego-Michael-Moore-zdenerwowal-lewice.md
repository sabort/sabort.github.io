---
layout: post
title:  "Dlaczego Michael Moore zdenerwował wygodnicką lewicę"
author: MB
---

# Jak to się zaczęło #

Pod koniec kwietnia, na YouTube został za darmo udostępniony film [https://en.wikipedia.org/wiki/Planet_of_the_Humans](Planet of the Humans) w reżyserii Jeff Gibbsa. Co ważniejsze, jednym z producentów filmu jest sam Michael Moore. O filmie stało się głośno z powodu kontrowersji, które wywołał. Już od pierwszego dnia po premierze, światowe media (The Guardian) donosiły, że mało znana laikom organizacja ekologiczna protestuje, ponieważ film stawia ich w złym świetle, a oni już zmienili swój stosunek do pewnych spraw. 

# O co poszło # 

Z filmu dowiadujemy się, że panele fotowoltaiczne mają niską sprawność, wiatraki się psują, elektrownie słoneczne są porzucane, biomasa bardziej szkodzi niż pomaga, a tak w ogóle, to ludzi jest za dużo i konsumpcjonizm zniszczy tę planetę. O ile krytyka fotowoltaiki oparta została na starych danych, a kwestię biomasy media sprowadziły do wspomnianego oburzenia jednej organizacji, tak uzasadniona krytyka natalizmu i konsumpcjonizmu została w mediach przemilczana. Po ponad ośmiu milionach wyświetleń, film został zdjęty z YouTube.  

# Weryfikacja faktów  #

Gibbs nie tyle przedstawia fałszywe informacje, co dobiera fakty pod swoją tezę. Najbardziej rażący przykład dotyczy niskiej sprawności paneli fotowoltaicznych. Po krytyce, autor zamieścił na stronie filmu częściowe sprostowanie, tłumacząc się długim okresem zbierania materiałów, przez co niektóre informacje nie są najświeższe. W innym miejscu sugeruje, że wytworzenie elektrowni wiatrowej wymaga więcej energii niż taki wiatrak dostarczy jej podczas całego okresu swojej pracy. Jedynie do krytyki pozyskania i wykorzystania biomasy nikt nie zgłosił merytorycznych zastrzeżeń. Ale o tym, że biopaliwa nie są 'eko' wiemy nie od dziś, a jak pokazał wspomniany wcześniej protest, nazwanie kogoś zwolennikiem biomasy, jest dla działaczy ekologicznych zniewagą.  

# Dlaczego boli #

Film tak naprawdę przekazuje nam smutną prawdę, której nikt nie chce zaakceptować. Pudrowanie systemu nie jest rozwiązaniem. Przeludnienie i nieumiarkowana konsumpcja uniemożliwiają powrót do niskiej presji na środowisko. I to zapewne najbardziej zdenerwowało ludzi, którzy w swoim przekonaniu prezentują proekologiczną postawę. Ktoś wyrwał ich ze spokojnego snu. Niestety, także polska lewica nie jest w stanie zaakceptować podstawowych faktów. Mieszkańcy Ziemi nie mogą rozmnażać się jak króliki, codzienny ciepły prysznic to standard dla niewielkiej części światowej populacji, a dwadzieścia metrów kwadratowych na głowę to aż nadto. Bez zmian systemowych, nie rozwiążemy problemów ekologicznych. Zmiany w systemie pozyskiwania energii na nic się nie zdadzą, jeśli będziemy potrzebować co raz więcej energii.


[https://krytykapolityczna.pl/swiat/lukasz-dabrowiecki-biomasa-ekosciema/](https://krytykapolityczna.pl/swiat/lukasz-dabrowiecki-biomasa-ekosciema/)
[https://planetofthehumans.com/](https://planetofthehumans.com/)
